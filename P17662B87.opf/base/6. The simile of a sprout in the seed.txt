復次善男子譬如藤子多羅子。贍部果子阿摩羅果子。由其子芽展轉相生成不壞法。若遇地縁種植於其。久後成大樹王。如是如是善男子。如來以如來眼。見一切有情欲瞋癡貪無明煩惱乃至皮膚邊際。

彼欲瞋癡無明煩惱藏中有如來藏性。以此名爲有性。若能止息名爲清涼。則名涅槃。若能淨除無明煩惱是有情界。是則名爲大智聚體。彼之有情名大智聚。若佛出現於天世間説微妙法。若見此者則名如來。善男子若彼見如來應正等覺。令諸菩薩摩訶薩。咸皆悟解如來智慧令顯現故。

爾時世尊説伽他曰

譬如藤子之中樹 藤芽一切而可得於根贍部咸皆有 由其種植復得生如是我見悉無餘 一切有情喩藤子無漏最勝佛眼觀 是中備有如來體不壞是藏名有情 於中有智而不異安住在定處寂靜 亦不動搖無所得爲彼淨故我説法
云何此等成正覺猶如種子成大樹 當爲世間之所依

